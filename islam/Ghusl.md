Ghusl   farz   honay   ke   asbab🌲  
1.  Ehtelaam   isko   kahte   hain  kay  jamaa ka   khwaab  dekhe   aur   kapde   par   mani   ka   dhabba     rahe. 

2.  Halath-‐e-‐bedari   mein   mani   ka   shahwat   ke   sath   nikalna,   yeh   halath-‐e-‐hadas  (napaaki)   bhi   mojjib-‐e-‐ghusl   hai.  

3.  Janabat   is   ko   kahte   hain   ke   halath-‐e-‐bedaari   mein   jimaa   waqai   ho,   qwaah   inzal   ho  ya   na   ho,   mard   aur   aurat   dono par   ghusl   farz   hai.  

4.  Jab   aurat   haiz   se   faregh   ho.   (Haiz   isko   kahte   hain   jo   aurtoun   ko har   maheene   main  khoon jari   hota   hai,   iski   kam   muddat   teen   din   aur   kaseer   muddat   das   din   hain,   teen  din   se   kam   ya   das   din   se   zyada   khoon   jari   raha   toh   wo   haiz   nahin   balke   marz-‐e-istehaza   hai).  

5.  Jab   khoon-‐e-‐nifas   khatm   ho.   (nifas   is   ko   kahte   hain   jo   aurtoun   ko zajgi   me   khoon  jari   rahta hai,   iski   kam   muddat   ko hadh   nahin,   aik   do   roz   mein   bhi   band   hua   toh  
aurat   paak   ho   jati   hai,   aksar   muddat   40   din   hai,   is   se   zyada   ho   toh woh   bhi   istehaza  hai).   

Jis   ko   ghusl   ki   hajath   ho   ba-‐surat-‐e-‐ehtelam   ya   hadas   wo   janabath   toh   is   ko   5  cheezein   maanay   hain   (mana     hain).     
1.  Namaz  
2.  Baitullah   ka   tawaf  
3.  Masjid   mein   jana  
4.  Quran  ko  be-‐ghilaf  choona  
5.  Tilawat-‐e-‐quran   zabani   parhna.  

Haiz   O   nifas   wali   aurat   ko   7   cheezein   ma’nay   hain.  
1.  Namaz  
2.  Roza  
3.  Baitullah   ka   tawaf  
4.  Masjid   mein   jana  
5.  Quran  ko  be-‐ghilaf  choon  
6.  Tilawat-‐e  quran   zabani   parhna  
7.  Mujama-‐at  Istehaza   mein   aurat   ko   namaz   muaf   nahin   balke   har   namaz   ko   taza   wazu   kare,   
Jab   aurat  haiz   o   nifas   se   paak   ho,   rozoun   ki   qaza   is   par   wajib   hai   namaz   ki   nahin.  
(Tohfatul  Momineen  Ma-‐alabd   minhu).  
